<!DOCTYPE>
<html xmlns="http://www.w3.org/1999/html">
<head>
    <meta charset="UTF-8">
    <LINK rel="stylesheet" TYPE="text/css" HREF="css/MainAppCSS.css">

</head>
<body dir="rtl">
<div class="center-class">
    <div class="header circular--landscape"> <img  class="dynamicPic" src="App_Pic/day25.png" width="180" height="100" alt="shri tailang swami" /> </div>
</div>
<h1><bdo dir="rtl">52 לחודש</bdo></h1>
<h2><bdo dir="rtl">הנחיה</bdo></h2>
<div><bdo dir="rtl"> "הפנם בלבך שהעולם הוא זמני,
    חיינו הם לא יותר מבועות מים העולות מתחתית האוקיאנוס ומתפוגגות על פני המים."
    העולם הזה נתפס כאשליה.
    כמו פטמורגנה במדבר וכמו בועות המים שהם דברים זמניים בלבד. הפנם זאת בלבך. (שרי טאילנג סוואמי).
    </bdo></div>
<h2>הסבר</h2>

<h3>מה היא  המאיה, האשליה? (סוואמי ויווקננדה)
</h3>
<div><bdo dir="rtl">
    "העולם כולו מתקדם אל המוות. הכול מת. לכל ההתקדמויות שלנו, כל הגאוות שלנו, המותרות שלנו, העושר שלנו והידע שלנו, יש את אותו הסוף - מוות. זה הדבר היחידי הבטוח. ערים קמות ונהרסות, אימפריות עולות ונופלות, כוכבים נשברים לרסיסים ומתפוררים לאבק כשהם מושפעים מהאטמוספרה של כוכבים אחרים. כך התנהלו הדברים מאז ומעולם. המוות הוא סוף כל הדברים. המוות הוא סוף החיים, סוף היופי, העושר, הכוח, וגם של התכונות הטובות. קדושים מתים וחוטאים מתים, מלכים מתים וקבצנים מתים. כולם הולכים אל עבר המוות. ולמרות זאת קיימת אותה דבקות עצומה בחיים. בדרך כלשהי, אנחנו לא יודעים למה, אנחנו דבקים בחיים; אנחנו לא יכולים לוותר עליהם. וזוהי מָאיָה."
    "חיי האדם עלי אדמות קצרים מאד,
    וחולפים מהר מאד, ימי שנותיו בהם – שבעים שנה. וכתוב,  ימינו כצל עובר, ואמרו חז"ל לא כצילו של דקל,
    אלא כצל עובר (כצל עוף הפורח במהירות). וכנודע מהמציאות, שהיום (כל יום) עובר וחולף מהר מאד, ויום רודף יום,
    ושבוע רודף שבוע, וחודש רודף חודש, והנה חלפה השנה, וככה חולפות  גם השנים." </bdo></div>
<h3>פאטה מורגנה</h3>
<div><bdo dir="rtl"> בצהרי היום רואה ההולך במדבר מחזה  תעתועים (פאטה מורגנה) בו משתקפים, מים, אחו, עצים וארמון.
    הוא מאמין שהמראה אמיתי והוא אץ לכיוונו. ככל שהוא חושב שהוא קרוב
    למקום כך האחרון  מתרחק ממנו. הוא סוטה מדרכו ומשוטט במדבר. לאחר זמן הוא נוכח בטעותו,
    ומבין שהוא התרחק מדרכו בחפשו אחרי מראה כזב של מים. בפעם הבאה הוא לא יאפשר למראה הכוזב לרמותו.
</bdo></div>
<h3>העצמה</h3>
<div><bdo dir="rtl">
    סיפור זה מובא בוודנטה כדי להמחיש את התעתוע
    של העולם המפתה את הנשמה הנודדת באושר הנמצא בהנאות החושים הגשמיות. כאשר הז'יוה (הנשמה)
    נוכחת דרך ידע העצמי ,( גיהאן יוגה,) שהעולם הנתפס על ידי החושים אינו מקנה אושר אמיתי, ו
    כאשר הז'יוה  מבינה שסטתה מהשביל המוביל להגשמה עצמית,
    היא מפסיקה לחפש את אושרה בהנאות החולפות של האובייקטים החושיים ומשקיעה את מרצה בתיקון עצמי.
    העולם הוא מופע תעתועים של הבורא   בדיוק כמו שהתעתוע (פאטה מורגנה) במדבר היא מופע תעתועים  של קרני השמש.</bdo></div>
<h3>ניאנה יוגה</h3>
<div><bdo dir="rtl">הדרך הטובה ביותר בה נלמדת פילוסופיית הוודנטה היא דרך משלים הלקוחים מחיי היום יום. זאת מכיוון שהאמיתות המופשטות האינסופיות אינן יכולות להיתפש בקלות על ידי השכל המוגבל והסופי. הרעיון המרכזי בוודנטה הוא שברהמן לבדו הוא האמת (נצחי) ועולם התופעות הוא אשליה (חולף). ושהנשמה הפרטית
    <bdo dir="ltr">(JIVA)</bdo>
    היא זהה במהותה לברהמן. לאדם הרגיל החי את החיים הרגילים קשה לתפוס את הרעיונות העמוקים של הוודנטה כיוון שהוא עסוק וטרוד בחיי היום יום. לכן, מלמדים את מהות הוודנטה דרך משלים המתאימים לכלל האנשים היכולים דרכם למקד את ההכרה שלהם על המציאות האמיתית ולהבין אותה מזויות ראייה שונות. </bdo></div>
<h3>משל החבל והנחש</h3>
<div><bdo dir="rtl">בשעת בין ערביים דורך אדם על חבל וחושב בטעות שדרך על נחש ארסי.
    הוא קופץ בבהלה וצועק מרוב פחד. ליבו פועם במהירות.
    כאשר חברו בא לעזרתו ומאיר לו עם פנס הוא מגלה להפתעתו שמה שחשב כנחש אינו אלא חבל.
    באותו רגע כל פחדיו נעלמים.
</bdo></div>
<h3>העצמה</h3>
<div><bdo dir="rtl">
    זהו תיאור המובא בוודנטה לחוסר הממשות של העולם וההשלכה שלו על ברהמן (האל העליון).
    ברהמן הוא הממשות והעולם הוא רק השלכה על ברהמן. בדיוק כמו שהנחש הוא מושלך על החבל. האדם בחייו תופש את המציאות הרגילה בעזרת החושים וסבור שזוהי האמת. אך למעשה זה כמו לדרוך על החבל ולצעוק שזה נחש. כאשר האדם מזדהה עם המציאות הרגילה חייו מלאים מתח וחששות, אך כאשר הוא מאיר את חייו בעזרת הפנס הרוחני הוא מגלה שנחש שפחד ממנו הוא למעשה חבל שיכול לעזור לו לצאת החוצה מהאשליה שבנה סביב עצמו.</bdo></div>

<h3>תרגול</h3>
<div><bdo dir="rtl">
    <ul>
        <li>
            ביאם ניאם של היום  מתבוננים על החולף מול הנצחי, כשהמטרה לכוון את המיינד לנצחי( הנשמה , העצמי, האטמן). מתבוננים על המאיה (האשליה),
            מנסים להפנים את הרעיון העמוק שכל מה שאנו תופשים בעזרת חמשת החושים זה כמו בועות העולות מקרקעית הים ומתפוגגות עם הגיעם אל פני המים. היוגי מנסה לא להיצמד לציפורים כי הן עפות בסוף...
        </li>
    </ul>
   </bdo></div>

<script src="js/MainAppJS.js"  type="text/javascript"></script></body>
</html>